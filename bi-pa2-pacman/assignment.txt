Pacman

Implementujte klasickou hru Pacman proti počítači (můžete naimplementovat i jiné varianty).

Hra musí splňovat následující funkcionality:

Dodržování základních pravidel, sbírání bonusů, míncí (teček), třešniček, teleporty, atp.
Je implementováno několik druhů AI duchů (fungující i zároveň - např. duchové se liší barvou, znakem).
Lze načítat mapy ze souboru (bludiště + pozice bonusů a duchů).
Konfigurovatelná obtížnost hry ze souboru (rychlost duchů, délka trvání jednotlivých módů hry, pravděpodobnost přidání nového bonusu do mapy, ...)
Škálovatelná obtížnost duchů (více strategií duchů dle obtížnost, dle různého chování)
Kde lze využít polymorfismus? (doporučené)

Rozdělení hráčů: hráč, duch (různé druhy umělé inteligence)
Mód hry: klasický (duchové chodí dle svých strategií), zběsilý (duchové pronásledují hráče), nezranitelný (duchové jsou pomalejší, dají se zabít)
Herní políčko: zem, stěna, bod, bonus (změna módu), třešnička (více bodů), teleport
Uživatelské rozhraní: konzole, ncurses, SDL, OpenGL (různé varianty), ...
Další informace

https://cs.wikipedia.org/wiki/Pac-Man
http://programujte.com/clanek/2011010500-chovani-duchu-ve-hre-pac-man-cast-1/
http://programujte.com/clanek/2011010500-chovani-duchu-ve-hre-pac-man-cast-2/


Detailní zadání:

Implementace hry PacMan, kdy hráč ovládá PacMana, počítač ovládá duchy.
Jsou dodržena všechna základní pravidla. PacMan sbírá mince, bonusy a třešničky, může se
přesouvat pomocí teleportů.

Jsou implementovány tři herní módy:
  Scatter:    duchové se "rozprchnou" do svých rohů. Protože se rohy nacházejí na jim
              nepřístupných políčcích a duchové se (až na výjimky) nesmějí otáčet,
              nakonec skončí tím, že chodí dokolečka okolo překážky blízko svého
              cílového rohu.
  Chase:      duchové "honí" PacMana.
  Frightened: duchové se pohybují pomaleji, dají se zabít, na křižovatkách se náhodně
              rozhodují, kam se vydají dál.
  
Jsou implementovány různé druhy AI duchů:
  Blinky (červený duch): v módu Scatter i v módu Chase "honí" PacMana - využívá hladové
                         prohledávání, kdy cílovou pozicí je aktuální PacManova pozice.
  Pinky (růžový duch):   v módu Scatter jde hladově do levého horního rohu, v módu Chase
                         jde hladově na pozici, která je 4 dlaždice před PacManem.
  Inky (modrý duch):     v módu Scatter jde hladově do pravého horního rohu, v módu Chase
                         jde hladově na pozici vzdálené dvojnásobek vzdálenosti políčka
                         nacházejícího se dvě políčka před PacManem od aktuální pozice
                         Inkyho.
  Clyde (oranžový duch): v módu Scatter jde hladově do levého dolního rohu, v módu Chase
                         se řídí aktuální vzdáleností od PacMana. Pokud je od něj dál než
                         5 políček, chová se jako Blinky, jinak se chová, jako by byl
                         v módu Scatter.
                         
Mapy se načítají ze souboru, jde načíst více map a pro jednotlivé hry si pak vybírat.
Nejdříve si hráč vybere vlastní pojmenování načítané mapy, pak specifikuje jméno souboru.

V souboru je možno definovat dva druhy obtížnosti - obtížnost hry jako takové a obtížnost
duchů. Oba atributy mohou nabývat hodnot easy, medium, hard. Obtížnost hry ovlivňuje délku
jednotlivých módu hry, obtížnost duchů ovlivňuje rychlost jejich pohybu v různých módech.

Polymorfismus je využit dvakrát:
 1) Běh podprogramů: z hlavního menu se spouští program pro hraní hry, načítání mapy
    a zobrazení dosažených skóre.
 2) Postavičky: metody pro pohyb a nastavení.
 
Hráč si může zobrazit všechna skóre, kterých dosáhl. Program zobrazí tabulku, kdy každý
řádek obsahuje jméno mapy, dosažený počet bodů a informaci, zda hráč vyhrál, či nikoliv.
Tyto informace jsou seřazené sestupně podle počtu bodů, resp. podle příznaku výhry, kdy
výhra znamená více než prohra.
Pokud by se všechny řádky do tabulky nevešly, dá se v ní scrollovat. 
